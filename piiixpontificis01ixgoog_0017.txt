9

veris Te una cum Antistite, qui Te ita sacris cae-
remoniis consecrare non dubitaret, indignationem
Nostram , ct SS. Apostolorum· Petri et Pauli esse
incursurum3 Teque insuper a pontificalis officii exer·
citio , nec non a regimine et administratione sive
spirituali sive temporali Ecclesiae tuae eo ipso su·-
spensum fore. Porro professionis fidei a Te sic emis-
sae et iuramenti a Te praestiti authenticum exem·-
plar tua manu signatum, memorati Ven. Fr. Patri-
nrchae subscriptione roboratum , vestrisque sigillis
munitum ad Nos quantocitius mitti iubemus per
Ven. Fr. Nicolaum Archiepiscopum Martianopolita- .
num, Nostrum atque huius Apostolicae Sedis in Me-
sopotamia, in Armenia Minore, in Gurdistania atque
in Perside Delegatum. ’

Futurum autem in Domino confidimus, ut im-
positum Tibi onus cum gratia Nostrae Benedictio-
nis alacriter suscipiens, ea quae sunt lesu Christi
sedulo et unice quaeras3 atque in Tua dioecesi iu-
xta sacros Canones personaliter et assidue residens,
Catholicos in fidei professione confirmare, errantes
ad sanctae Matris Ecclesiae sinum revocare ‚ cete-
rasque gravissimi Tui ministerii partes accuratissi-
me implere studeas. Imprimis vero omnem curam
¹ impendas quo universi fideles Tuae curae concre-
diti, sublata qualibet contentione et aemulatione ,
solliciti sint servare unitatem spiritus in vinculo
pacis, et pax Christi exultet in cordibus eorum. Et
quoniam administratio quorumdam ecclesiasticorum
bonorum occasionem simultatibus et contentionibus
praebuisse dignoscitur, idcirco huic negotio rite pro-
curando iussimus a memorata Nostra Congregationo
opportunas Tibi dari instructiones et mandata.

