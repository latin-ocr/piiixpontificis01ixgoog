78

tire , dissensum suum a Nobis validis inniti argu-
mentis arbitrentur, quae propterea a sapientibus pru-
dentibusque serio expendi desiderent. Licet ,enim id
fieri nequeat in Concilio, viri tamen divinarum re-
rum periti a Nobis designandi ipsis non deerunt,
quibus mentem suam aperire possint, omniaque ra-
tionum momenta sententiae suae fidenter exponere,
ut ex ipso disceptationis solo veritatis assequendae
studio institutae conflictu uberiori luce perfundi va-
leant, qua ad illam perducantur. Utinam id plurimi
sibi proponant bonaque fide exequantur3 cum id con·
tingere nequeat sine magno ipsorum ceterorumque
proventu. Ipsorum> quidem, quia Deus requirentibus
se toto corde faciem suam ostendet, iisdemque prae·-
stabit quod cupiunt. Aliorum vero, tum quia prae-
stantium virorum exemplum efficacia sua carere non
poterit3 tum etiam quia isti quo maiore diligentia
et labore veritatis beneficium sibi compararunt, eo
impensiore studio beneficium idem ad ceteros por-
rigere nitentur. Dum autem faustissimum hunc suc-
.cessum a divina Clementia poscimus enixe, excipe,
Ven. Frater, Apostolicam Benedictionem, quam su-
perni favoris auspicem, et praecipuae Nostrae bene-
volentiae pignus Tibi totique Dioecesi tuae peraman-
ter impertimus

Datum Romae apud S. Petrum die 30 Octo·
bris 1869.

Pontificatus Nostri Anno vicesimoquarto.

Plvs PP. IX.

