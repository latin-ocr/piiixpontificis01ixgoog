36

sias violenter etiam invadant ‚ et occupent, quod
Constantinopoli primum, mox alibi ac in ipsa etiam
Ciliciensis patriarchatus Sede, quae est in Libano ,
factum fuisse , dolentissime accepimus. Ipse vero
pseudopatriarcha ‚ quem sibi constituerunt, Iaco-
bus Bahatiarian‚ licet a Nobis reprobatus et cano-
nicis censuris irretitus per Apostolicas Litteras
diei XI Martii elapsi anni (1), minime reformidavit
Episcopalis consecrationis munus quatuor neoschisma·
ticis presbyteris sacrilege conferre, videlicet losepho
Kupelian, Seraphino Davidian , Moysi Amberbojian
e Veneta Mechitaristarum congregatione, et Eliseo
Teolosian ex Monachis Armeniis Montis Libani,
qui omnes novo schismati iam addicti a Venerabili
Fratre Antonio losepho Archiepiscopo Tyanaeo Apo-
stolico in Urbe Constantinopolitana Delegato auctori-
tate Nostra iam excommunicati fuerunt. Nuperrime
autem a praedicto 'pseudopatriarcha episcopus ne·-
farie‘ consecratus est alter e neoschismaticis Arme·
niis presbyteris Ioannes Kupelian, quem in Civitate
Diarhekirien seu Amiden turbas foventem et schisma
excitantem Venerabilis Frater Arcbiepiscopus Mar-
tioanopolitanuS, Apostolicus in Mesopotamia, aliisque
regionibus ‘Delegatus auctoritate Nostra publice ac
'nominatim excommunicaverat. Isti autem pro veteri
et repertissimo haereticorum more se catholicos atque
huic Apostolicae Sedi communione sociatos menda·-
cissime praedicare non verentur, falsis illis prophe-
tis merito accensendi, quos Christus Dominus ait
venire in vestimentis ovium, intrinsecus autem esse

(1) Acta Pii lx. Vol. v. pag. 290.

 

